---
date:         2023-05-03
category:     blog
tags:         vesmír ostatní doprava Lipavský měsíční-mise 
layout:       post
title:        "Ministr zahraničních věcí ČR Jan Lipavský při návštěvě USA podepsal ujednání o průzkumu měsíce" 
image:        posts/moon-treaty.jpeg
author:       Piráti
---

Ministr zahraničí České republiky Jan Lipavský (Piráti) ve středu podepsal ujednání Artemis (Artemis Accords) o společném průzkumu Měsíce, Marsu a dalších vesmírných těles. Lipavský je na oficiální návštěvě USA.



> „S hrdostí oznamujeme, že Česko 🇨🇿podepsalo dohodu #ArtemisAccords, a připojilo se tak k blízkým partnerům v rozvoji mírového, kooperativního a udržitelného průzkumu Měsíce a dalších nebeských těles. Společně můžeme dosáhnout více pro lidstvo a vědu “ dodáva Ondřej Kallasch, zastupitel za piráty na Magistrátu, který zároveň točí videa na svůj Youtube kanál [Hájecký Cyklista](https://www.youtube.com/channel/UCiPb4HeTInelD-5Jmu2MR5Q/videos).

Jan Lipavský je na oficiální návštěvě USA, kterou zahájil včera setkáním s šéfem americké diplomacie Antony Blinkenem. 

Program Artemis se věnuje průzkumu a využití zdrojů ve vesmíru (Měsíc, Mars, asteroidy). Současná fáze Artemis II má dosáhnout oběžné dráhy Měsíce, a to v listopadu 2024 na lodí s lidskou posádkou.

Ujednání podepsalo již více než dvacet zemí, mezi jinými také Británie, Francie, Polsko, Brazílie, Austrálie, Kanada či Itálie. Výhodou Prahy je sídlo Agentury Evropské unie pro kosmický program (EUSPA) a provoz systémů Galileo či Copernicus.

> „Český vesmírný ekosystém má co nabídnout. Věříme, že tento podpis odstartuje rozvoj institucionální a průmyslové spolupráce v komunitě Artemis i přímo mezi Českem a Spojenými státy v oblasti kosmických aktivit, včetně těch vedoucích k případnému letu do vesmíru,“ dodal Lipavský v prohlášení pro média.
