---
layout: post
category: CLANKY
title: Olomoucký kraj pomůže obcím ve výstavbě nových cyklostezek
date: 2021-02-01
tags: 
- cyklodoprava
- Olomoucký-kraj
author: Josef Indra
image: posts/2021-02-01-olomoucky-kraj-pomuze-ve-vystavbe-novych-cyklostezek.jpg  #751x422 pixelu
---
Rada Olomouckého kraje odsouhlasila schválení smlouvy o spolupráci s obcemi Lesnice a Leština při výstavbě nových cyklostezek v rámci projektu *„Moravská stezka“*. Olomoucký kraj tak bude koordinovat a realizovat výstavbu na vybraných koridorech a pomůže obcím s organizační i finanční stránkou.  
 
Moravská stezka je projekt cyklostezek, který má vést z malebné obce Mikulovice u Polských hranic až do jihomoravské Břeclavi. Olomoucký kraj chce na svém území zajistit vybudování páteřního koridoru pro cyklisty, kteří se díky cyklostezce vyhnou frekventovaným silnicím. *„Vybudování nového úseku je dalším krokem ke kompletaci projektu Moravské stezky, kterému jako rekreační cyklistka velmi fandím,“* komentuje radní pro investice Zdeňka Dvořáková Kocourková.
 
Nově vybudovaný úsek bude propojovat spojnice mezi Zábřehem a Lesnicí a Zábřehem a Leštinou. Vznikne 2,5 km nové cyklostezky s předpokládanými náklady kolem 21 milionů Kč. *„Realizace tohoto projektu proběhne pod záštitou kraje, který pomůže jak s finanční, tak  s organizační stránkou,“* doplňuje Dvořáková Kocourková.
